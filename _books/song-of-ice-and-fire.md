---
layout: book
title: Pieseň ľadu a ohňa
author: George Raymond Richard Martin
image_link: /images/asoiaf.jpg
goodreads_link: https://www.goodreads.com/series/43790-a-song-of-ice-and-fire
---

Hra o tróny: Hra o tróny rozpráva príbeh, ktorý prechádza z krutej krajiny ľadu do letného kráľovstva epikurejského bohatstva, kde sa rozpletajú osudy lordov a dám, vojakov a čarodejníkov, vrahov a zloduchov, stretávajúce sa v časoch zlovestných znamení. Záhadná skupina bojovníkov s mečmi z neznámeho kovu, kmeň divochov, privádzajúci ľudí do šialenstva, krutý dračí princ, ktorý vymení svoju sestru za trón, dieťa strácajúce sa v súmraku medzi životom a smrťou a odhodlaná žena, ktorá sa vydáva na zradnú cestu, aby ochránila všetko, čo je jej drahé...

Súboj kráľov: Čas sa zbláznil. Leto pokoja a hojnosti, ktoré trvalo desať rokov, sa pomaly chýli ku koncu a ostrá, mrazivá zima sa blíži ako zúrivé zviera. Dvaja veľkí vodcovia – lord Eddard Stark a Robert Baratheon – ktorí vládli v čase vynúteného mieru, sú mŕtvi, stali sa obeťami kráľovských intríg. V celom kraji, od starovekej pevnosti Dračí kameň po nepriateľské múry Zimovresu panuje chaos, keď sa uchádzači o Železný trón chystajú násilím uplatniť svoje nároky vo vojne...

Búrka mečov 1: Oceľ a sneh: O kráľovský trón sa uchádza päť uchádzačov. Jeden je mŕtvy, ďalší upadol do nemilosti. Ostatní bez škrupúl uzatvárajú nové spojenectvá a rušia staré počas nepretržitého zúrivého boja. Moc Lannisterského rodu obrovsky vzrástla, Tyriona ponižuje jeho intrigánska sestra, krutý otec a skazený sadistický synovec...

Búrka mečov 2: Krv a zlato: Keď zomrel kráľ Robert Baratheon, vypukla krvavá občianska vojna. Mocné rody využili príležitosť, aby sa vysporiadali s úhlavnými nepriateľmi a rozšírili svoju moc. Celé armády sa stretávajú v krvavých bitkách, horia mestá a hrady, vojaci masakrujú nielen obyvateľstvo, ale aj seba navzájom.

Hostina pre vrany: Vyzerá to pridobre na to, aby to bola pravda. Vojna piatich kráľov konečne ustala, hoci to bola neľahká cesta, a zdá sa, že ju vyhrali Lannisterovci so svojimi spojencami. No v krajine nie je ani zďaleka všetko v poriadku… Po smrti hrozného kráľa Joffreyho vládne Cersei v Kráľovom prístave ako kráľovná regentka.

Tanec s drakmi 1: Sny a Prach: Po obrovskej bitke visí budúcnosť Siedmich kráľovstiev na vážkach, krajinu sužujú stále nové hrozby, ktoré sa vynárajú z každej strany. Na východe vládne Daenerys, posledná z potomkov Targaryenovcov, so svojimi tromi drakmi ako kráľovná mestu, vystavanému z prachu a smrti. Ale aj ona má tisícky nepriateľov, čo sa ju vybrali hľadať. Kým sa dávajú dokopy, istý mládenec sa taktiež vydáva na cestu za kráľovnou, no vedú ho k tomu úplne iné pohnútky.

Tanec s drakmi 2: Po hostine : Po obrovskej bitke budúcnosť Siedmich kráľovstiev je na vážkach, krajinu sužujú stále nové hrozby, vynárajú sa z každej strany. Na východe vládne kráľovná Daenerys, posledný potomok Targaryenovcov, so svojimi tromi drakmi mestu vystavanému z prachu a smrti. Ale aj ona má tisícky nepriateľov, a tí sa ju vybrali hľadať. 