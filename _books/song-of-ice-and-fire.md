---
layout: book
title: Pieseň ľadu a ohňa
author: George Raymond Richard Martin
cover_image: /images/asoiaf.jpg
goodreads: https://www.goodreads.com/series/43790-a-song-of-ice-and-fire
martinus: http://www.martinus.sk/seria/piesen-ladu-a-ohna
rating: 1
---
![Image of book](http://fourcfitness.com/wordpress/wp-content/uploads/2014/10/A-Game-of-Thrones-Boxed-Set-7-Books-15144143-5.jpg "Pieseň ľadu a ohňa"){: .left-image}
Séria rozpráva príbeh z krutej krajiny, kde ľudia bažia po moci, krutosti a zabíjaní. Obsahuje fantasy prvky, tie sa však skôr objavujú na pozadí a ústredný príbeh sa sústredí na konflikty medzi obyčajnými ľuďmi. Autor vytvoril svet s podrobnou históriou a množstvom postáv. Práve tie sú ťažiskom kníh, pretože autor je majstrom charakterizácie postáv a napriek ich množstvu sú ľahko rozoznateľné. Ich charakter je hlboký, nechýba im motivácia a osobitosť.

Dej knihy sa zameriava na vojnu piatich kráľov, kde medzi sebou súperia viaceré rody: Baratheon, Targaryen, Lannister, a mnohé iné. Ich predstavitelia využívajú na dosiahnutie cieľov nielen vojská, ale aj intrigy a podlé úskoky. Prostredie dotvárajú aj dôkladné opisy miest, krajiny a fiktívnych zvykov. Nechýbajú fiktívne jazyky či mapy.

Najviac sa mi na sérii páči štýl rozprávania. Každá kapitola je rozprávaná z pohľadu jednej z niekoľko desiatok hlavných postáv. Umožňuje tak vcítiť sa do ich myslenia. Niektoré postavy nie sú hlavnými postavami vo všetkých knihách. Mnoho záporných postáv, ktoré vystupujú už od začiatku príbehu a ku ktorým som si vytvoril záporný vzťah sa postupne stali hlavnými postavami a vnímanie príbehu z ich strany často u mňa spôsobilo zmenu pohľadu na ne. 

Podľa knižných predlôh je natočený aj úspešný seriál Hra o tróny, ktorého názov sa zhoduje s názvom prvého z piatich dielov knižnej série.