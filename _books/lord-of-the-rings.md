---
layout: book
title: Pán prsteňov
author: J. R. R. Tolkien
cover_image: /images/lotr.jpg
goodreads: https://www.goodreads.com/book/show/33.The_Lord_of_the_Rings
martinus: http://www.martinus.sk/knihy/autor/j-r-r-tolkien
rating: 1
genre: 
    - hrdinská fantasy
---

![J.R.R. Tolkien](/images/tolkien.jpg "J. R. R. Tolkien"){: .right-image}
Ako mnohým čitateľom na celom svete, aj mňa očarilo toto už klasické dielo fantasy literatúry. Autorovi sa podarilo zobraziť prekrásny svet, ktorý sa stal inšpiráciou pre mnohých súčasných autorov fantasy literatúry. Fantastické postavy, krajina a prostredie umožňujú plné rozvinutie predstavivosti. Čo však vytvára hĺbku Pána prsteňov a celého Tolkienovho diela je komplexná mytológia, do ktorej zahrnul nielen históriu sveta od jeho stvorenia, dôkladné popisy vojen a veľkých udalostí, ale aj podrobné rodokmene, kalendáre a pricncípy letopisov v rôznych častiach sveta a, čo je najpodstatnejšie, jazyk. Tolkien ako jazykovedec vytvoril podrobný popis jazyka od výslovnosti po písmo, pričom týchto jazykov je väčšie množstvo: jazyk trpaslíkov, elfov, ľudí. Toto všetko je zahrnuté v podrobných dodatkoch.

Pri Pánovi prsteňov príbeh nekončí. Trilógii predchádza dielo Hobit. Podrobná história Stredozeme je spísaná v knihe Silmarillion a Nedokončené príbehy. Mnoho z autorovi diel spísal a vydal po jeho smrti syn Christopher Tolkien.