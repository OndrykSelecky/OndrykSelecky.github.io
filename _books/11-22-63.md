---
layout: book
title: 22. 11. 1963
author: Stephen King
cover_image: http://i1.martinus.sk/tovar/_l/126/l126325.jpg
goodreads: https://www.goodreads.com/book/show/10644930-11-22-63
martinus: http://www.martinus.sk/?uItem=126325
rating: 2
---
Dvadsiateho druhého novembra 1963 zazneli v Dallase tri výstrely, prezident Kennedy padol mŕtvy a svet sa zmenil. Čo keby ste dostali možnosť tomu zabrániť? Stephen King tentoraz berie čitateľov na neuveriteľnú cestu do minulosti. Jake Epping, tridsaťpäťročný učiteľ angličtiny z mestečka Lisbon Falls v štáte Maine, si privyrába vyučovaním v kurzoch pre dospelých. Požiada svojich študentov, aby napísali slohovú prácu o udalosti, ktorá zmenila ich život. Pri jednej z nich mu vyhŕknu slzy – číta srdcervúci príbeh o tom, ako sa raz večer pred vyše polstoročím vrátil otec Harryho Dunninga domov a kladivom zabil jeho matku, sestru aj dvoch bratov. 
Jake si pri čítaní tejto slohovej práce uvedomí, že dejiny – Harryho aj tie veľké americké – sa často zvrtnú na maličkosti... 

![Image of book](https://images.gr-assets.com/books/1327876792l/10644930.jpg "11. 22. 63"){: .left-image}
Onedlho mu jeho známy Al, majiteľ miestnej reštaurácie, prezradí tajomstvo. V jeho špajze sa nachádza brána do minulosti, do konkrétneho dňa v roku 1958. Al prehovorí Jaka, aby sa podujal na misiu, ktorej zasvätil veľkú časť života – zabrániť atentátu na Kennedyho. Tak sa začína Jakov nový život v minulosti. Stáva sa z neho George Amberson v ére Kennedyovcov, Elvisa Presleyho, veľkých amerických áut a všadeprítomného cigaretového dymu. Každá zákruta na ceste časom, zo škaredého malomesta Derry (kde musí Jake vyriešiť záležitosť s Dunningovcami) do milého mestečka Jodie v Texase, kde sa Jake nebezpečne zamiluje, ho vedie k samotárovi a čudákovi menom Lee Harvey Oswald a do Dallasu, kde sa minulosť stáva až neznesiteľne napínavou a kde sa dejiny už vôbec nemôžu nazývať dejinami.

[zdroj: oficiálny text, www.martinus.sk](http://www.martinus.sk/?uItem=126325)

